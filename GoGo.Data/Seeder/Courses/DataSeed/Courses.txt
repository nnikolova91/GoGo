Курс по планинско колоездене 
Освежи се с курса по планинско колоездене, който Центърът за професионално обучение към асоциация “Планини и хора” предлага.
Курсът е предназначен за всички желаещи и е насочен към водачи, които искат да практикуват професията планинско водене с колело и цели да осигури базовата подготовка за явяване на изпит за придобиване на допълнителна квалификация, съгласно ЗППО – Планинско водене с колело.
В курса може да вземи участие всеки желаещ, а до изпит се допускат отговарящите на горните изисквания.
Изпитът ще се проведе до 2 седмици след приключване на курса, като в него могат да участват всички желаещи, отговарящи на горните изисквания.

Курс Лавинна безопасност
Карането на ски извън пистите е нещото, заради което повечето ми приятели са  готови да стават по тъмно, да спорят с половинките си и да поизлъжат шефа, да бъхтят с часове за няколко завоя... 
В началото на сезона всички с нетърпение очакваме първите снежинки и денят, в който отново ще можем да излезем извън пистите и да навлезем по-навътре в планината. За да се нарисуваме поредният склон. Всеки, който го е направил веднъж, започва да мечтае за перфектният ден, перфектният склон, идеалният сняг…
За съжаление има моменти, в които перфектния ден, с най-якия сняг и на перфектния склон падат лавини… А това е нещо, което не искаме да се случи на нас и приятелите ни!
Програмата е двудневна и ще ви даде солидна основа от знания и умения , свързани със следните теми. 
Курсът е изцяло с практическа насоченост, занятията се провеждат в планината при реални условия. Ще се наблегне на работата с лавинен уред в различни ситуации, сондиране, методи на изкопаване на затрупан и базови методи за определяне на стабилността на снежната покривка. Предварително ще има кратка теоретична подготовка и медицински практикум.

Курс по скално катерене 
Какво ще се случва по време на курса Начално ниво:
За четири поредни седмици – всеки уикенд ще катерите на скали, и 1 ден през седмицата (четвъртък, след работно време) ще посещавате теоретични занятия (лекции и упражнения).
Ще ви научим как да ползвате грамотно основните възли в катеренето, да катерите по спортни скални маршрути с дължина от едно въже, да екипирате и разекипирате спортни турове, да правите площадки и установки, да осигурявате партньора си, да пускате безопасно рапел. Задължително ще ви проведем лекция по осигуряване на първа долекарска помощ.
В края на курса ще получите всички необходими познания и умения, които ще ви позволят след завършване на курса да катерите самостоятелно на спортно-екипирани скални маршрути от едно въже.

